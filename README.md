# DBeerPedia
DBeerPedia is een Open Source project om alle informatie rondom het geweldige product bier (denk aan brouwerijen, bieren, recepten, ingrediënten, etc.) met Linked Data aan elkaar te knopen. Deze repository bevat alle algemene zaken, voor code en data kunnen nieuwe repositories aangemaakt worden.

## Github
Streven is om alles via Github te doen. Om te participeren dien je dan ook een (gratis) Github account te hebben: https://github.com/join.

## Discussie
Onder "Issues" (https://github.com/dbeerpedia/general/issues) kan gediscussieerd worden over issues of kunnen er nieuwe issues aangemaakt worden.

## Chat via Slack
Voor snelle onderlinge communicatie is er een Slack account aangemaakt: https://dbeerpedia.slack.com. Slack is een multi-channel chat applicatie met handige integratie mogelijkheden voor met name developers. Via https://join.slack.com/dbeerpedia/signup kun je je in het gesprek mengen. Mocht je geen e-mailadres op één van de verkiesbare domeinen hebben, neem dan contact op met @dvh zodat het domein toegevoegd kan worden of een persoonlijke uitnodiging verstuurd kan worden.

## Wijzigingen aanbrengen
Om wijzigingen aan de code door te voeren dien je een zogenaamde "pull request" (PR) te maken. Als je bijvoorbeeld deze tekst wilt wijzigen (staat in het bestand README.md en is derhalve ook code) dien je de volgende stappen te volgen:

1. Eerst maak je een 'fork' (knopje rechtsboven) naar je eigen Github account. Een 'fork' kun je zien als een privé kopie van dit project.
2. In je eigen kopie kun je naar hartelust bestanden toevoegen, wijzigen en verwijderen.
3. Als je jouw wijzigingen doorgevoerd wil zien in DBeerPedia maak je vanuit jouw eigen repository een pull request met de knop "Create pull request". Hiermee verzoek je DBeerPedia om jouw wijzigingen binnen te 'trekken'.
4. DBpeerPedia administrators bekijken en beoordelen de voorgestelde wijzigingen en kunnen deze accepteren, commentaar geven of afwijzen.
